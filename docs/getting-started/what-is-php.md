# শুরুর পদক্ষেপ

## PHP এর ইতিহাস

**PHP** একটি প্রোগ্রামিং ভাষা। এটি মূলত সার্ভার-সাইড স্ক্রিপ্টিং-এর জন্য ব্যবহৃত হয়। **PHP** শব্দটির পূর্ণরূপ:- **_Personal Home Page_**, পূর্বে এটি এই নামেই পরিচিত ছিল। তবে বর্তমানে এর ফুল মিনিং হচ্ছে **Hypertext Preprocessor** **(হাইপার-টেক্সট প্রি-প্রসেসর)**। ১৯৯৩ সালে ড্যানিশ-কানাডিয়ান প্রোগ্রামার [রাসমাস লেডর্ফ](https://en.wikipedia.org/wiki/Rasmus_Lerdorf) এটি সৃষ্টি করেন এবং ১৯৯৫ সালে সবার জন্য উন্মুক্ত করে দেন।

অতএব, **PHP** একটি বহুল ব‍্যবহৃত ওপেন সোর্স ল‍্যাংগুয়েজ। [পিএইচপি ডেভলপমেন্ট টিম](https://php.net/credits/), [জেন্ড টেকনোলজি](https://www.zend.com/) এবং [পিএইচপি ফাউন্ডেশন](https://thephp.foundation/) — যাদেরকে একসাথে **PHP Group** নামে অভিহিত করা হয় তারা বর্তমানে এই ভাষাটির রক্ষণাবেক্ষণ, রিসার্চ এন্ড ডেভলপমেন্টসহ যাবতীয় উন্নয়নমূলক কর্মকান্ড করে থাকেন। **PHP’র** বর্তমান ভার্সন 8.3। **PHP** নিয়ে আরো বিস্তারিত জানতে [**PHP Wiki**](https://en.wikipedia.org/wiki/PHP) পড়ুন।

ফ্রন্ট-এন্ড ওয়েবের অবিচ্ছেদ্য অংশ JavaScript এর মত **PHPও** একটি Dynamically Typed Language। যার অর্থ, **PHPতে** ভ্যারিয়েবল ডিক্লেয়ার করতে হলে কোন ধরণের ডাটা টাইপ প্রদান করার প্রয়োজন পড়ে না। রানটাইমে **PHP** Interpreter ভ্যারিয়েবলের ভ্যালু বুঝে ডাটা টাইপ নিজে থেকেই সেট করে দেয়। যদিও ডেভলপাররা চাইলে নিজে থেকেও সেট করে দিতে পারে।

**PHP** দিয়ে যেমনিভাবে ডাইনামিক ওয়েবসাইট, স্ট্যাটিক ওয়েবসাইট বা ওয়েব এপ্লিকেশন তৈরি করা যায়। তেমনিভাবে ডাটাবেস ম্যানেজমেন্টও করা যায়। পাশাপাশি HTML, CSS, JavaScript বা XML ইত্যাদির ভেতর খুব ফ্লেক্সিবলি **PHP** কোড লিখে একটি সার্ভারের সাহায্যে রান করে যেকোন ধরণের ছোট থেকে ছোট, বড় থেকে বড় এপ্লিকেশন তৈরি করা সম্ভব।

যেকোন প্রোগ্রামিং ল্যাংগুয়েজ শেখার জন্য অফিশিয়াল ডকুমেন্টেশনের কোন বিকল্প নাই। তাই **PHP** শিখতে অবশ্যই [**PHP Manual**](https://www.php.net/manual/en/index.php) পড়ুন। সাথে সাথে স্টান্ডার্ড PHP কোড লিখতে [**PHP FIG (PHP Framework Interoperability Group)**](https://www.php-fig.org/) কমিউনিটির [**The PHP Standard Recommendation (PSR)**](https://www.php-fig.org/psr/) গুলো পড়ে সেগুলো অনুসরণ করার চেষ্টা করুন।
